Slik det har fungert til nå så har NNRR gjort bestillinger direkte til Hemit. I en del tilfeller har ikke bestillingene vært konkretisert tilstrekkelig til at utviklere har kunnet implementere uten nærmere avklaringer og kommunikasjon med registeret. I andre tilfeller har det kommet ønsker om endringer umiddelbart etter at det som er bestilt er implementert, og dette har kunnet foregå i mange runder. Dette er ikke nødvendigvis en helt urimelig måte å jobbe på, i noen tilfeller er det først når man får prøvd noe i praksis at man ser om det fungerer eller ikke. Ulempen med denne måten å jobbe på er at mange timer går med til ikke-produktivt arbeid, og registeret får lite igjen for timene som er inkludert i vedlikeholdsavtalen. 